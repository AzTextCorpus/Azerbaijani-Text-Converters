Azerbaijani-Layout-Converter-for-DB
===================================

Azerbaijani keyboard layout converter scripts collections for various DBMS. Can be used for converting whole tables from old (antique :p ) fonts to new.

Köhnə şriftlərlə yazılmış mətnlərlə olan verilənlər bazalarında cədvəlləri bütöv şəkildə Unicode standartı ilə yazılmış şriftlərə çevirən scriptlər toplusu.

Bu skriptləri yazmaqda məqsəd
===================================

Azərbaycan Respublikası Prezidentinin 18 iyun 2001-ci il 506 №-li fərmanının icrası olaraq, Nazirlər Kabinetinin 28 iyul 2001-ci il 141s №-li sərəncamı ilə Milli Elmlər Akademiyası və Dövlət Standartlaşdırma və Metrologiya Mərkəzinin birgə təklifi ilə razılaşaraq kompüterlərdə istifadə edilən  latın qrafikalı Azərbaycan əlifbası kodlarının və klaviaturada hərflərin düzümünün vahid cədvəlləri standart cədvəllər kimi təsdiq edilmişdir.
(http://www.e-qanun.az/print.php?internal=view&target=1&docid=4428&doctype=0)

Lakin, bu sərəncamın üzərindən 13 ilə yaxın keçməsinə baxmayaraq, hələ də ölkəmizdə Rus klaviatura düzümünün üzərində qurulmuş şriftlərlə (faktiki Rus klaviatura düzümü ilə) yazan şəxslər vardır.

Bir çox təşkilatlarda (istər özəl, istər dövlət) bu şriftlərlə yazılmış çoxlu sənədlər, verilən bazaları vardır. Bu bazalarla işləyən zaman məlumatların emal olunması məsələsi həmin şriftlər səbəbindən müəyyən çətinliklər yaradır və vaxt itkisinə səbəb olur.

Bu problemin həllinə kömək məqsədi ilə tərəfimizdən yazılan bəzi skriptləri açıq-kodlar şəklində sizə təqdim edirik. Bu skriptlər verilənlər bazalarında cədvəli avtomatik çevirmək üçün nəzərdə tutulmuşdur. 

Layihə hər kəs üçün açıqdır və pulsuzdur. Skriptlərdən istifadə üçün heç bir icazə, lisenziya və s. tələb olunmur. 

Hər hansı bir təklifiniz, əlavəniz olarsa support@neats.az e-poçt ünvanına yaza bilərsiniz. 

Layihəyə nə cür kömək edə bilərəm?
===================================

Hazırda yalnız MySQL üçün yazılmış skript var və yalnız bir klaviatura düzümü üçündür. Əgər siz bu skript əsasında ya da eyni ideyanı həyata keçirən, lakin, digər verilənlər bazaları (PostgreSQL, Oracle, FireBird, DB2 və s. ) üçün eyni skriptin analoqunu, eyni skriptlərin cədvəllərini dəyişməklə digər şriftlərin çevirici skriptlərini yazıb bizə təqdim etsəniz şad olarıq və bunu bu layihənin tərkibində açıq-kodlar şəklində hamı ilə paylaşmaqdan məmnun olarıq. 

Layihəyə hər hansı bir köməklik edən şəxslərin və ya şirkətlərin adları burada yazılacaq. Həmçinin kodun şərhlərində də öz qeydlərinizi (adınızı, əlaqə vasitələri və ürəyiniz istəyən digər məlumatları) yazmağı unutmayın. Kodları support@neats.az e-poçt ünvanına göndərə bilərsiniz. 
